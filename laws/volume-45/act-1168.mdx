---
title: "ইন্টারন্যাশনাল ফিনান্স কর্পোরেশন আইন, ২০১৫"
sidebarTitle: "( ২০১৫ সনের ১৪ নং আইন )"
description: "International Finance Corporation Ordinance, 1976 (Ordinance No. XII of 1976) রহিতক্রমে উহা পুনঃপ্রণয়নের উদ্দেশ্যে প্রণীত আইন"
---

**Date of Publication:** [ ০৯ সেপ্টেম্বর, ২০১৫ ]

## Preamble

যেহেতু সংবিধান (পঞ্চদশ সংশোধন) আইন, ২০১১ (২০১১ সনের ১৪ নং আইন), অতঃপর পঞ্চদশ সংশোধনী বলিয়া উল্লিখিত, দ্বারা ১৯৭৫ সালের ১৫ আগস্ট হইতে ১৯৭৯ সালের ৯ এপ্রিল তারিখ পর্যন্ত সময়ের মধ্যে সামরিক ফরমান দ্বারা জারীকৃত অধ্যাদেশসমূহ, অতঃপর ‘‘উক্ত অধ্যাদেশসমূহ’’ বলিয়া উল্লিখিত, অনুমোদন ও সমর্থন (ratification and confirmation) সংক্রান্ত [গণপ্রজাতন্ত্রী বাংলাদেশের সংবিধান](/act-957.html "গণপ্রজাতন্ত্রী বাংলাদেশের সংবিধান")ের চতুর্থ তফসিলের ৩ক এবং ১৮ অনুচ্ছেদ বিলুপ্ত হওয়ায় উক্ত অধ্যাদেশসমূহের কার্যকারিতা লোপ পায়; এবংযেহেতু সিভিল পিটিশন ফর লিভ টু আপীল নং ১০৪৪-১০৪৫/২০০৯ এ সুপ্রীমকোর্টের আপীল বিভাগ কর্তৃক প্রদত্ত রায়ে সামরিক আইনকে অসাংবিধানিক ঘোষণাপূর্বক উহার বৈধতা প্রদানকারী সংবিধান (পঞ্চম সংশোধন) আইন, ১৯৭৯ (১৯৭৯ সনের ১ নং আইন) বাতিল ঘোষিত হওয়ার ফলশ্রুতিতেও উক্ত অধ্যাদেশসমূহের কার্যকারিতা লোপ পায়; এবংযেহেতু উক্ত অধ্যাদেশসমূহ ও উহাদের অধীন প্রণীত বিধি, প্রবিধান, উপ-আইন, ইত্যাদি প্রজাতন্ত্রের কর্মের ধারাবাহিকতা, আইনের শাসন, জনগণের অর্জিত অধিকার সংরক্ষণ এবং বহাল ও অক্ষুণ্ণ রাখিবার নিমিত্ত, জনস্বার্থে, অধ্যাদেশসমূহের কার্যকারিতা প্রদান আবশ্যক; এবংযেহেতু দীর্ঘসময় পূর্বে জারীকৃত অধ্যাদেশসমূহ যাচাই-বাছাইপূর্বক যথানিয়মে নূতন আইন প্রণয়ন করা সময় সাপেক্ষ; এবংযেহেতু পঞ্চদশ সংশোধনী এবং সুপ্রীমকোর্টের আপীল বিভাগ কর্তৃক প্রদত্ত রায়ের প্রেক্ষিতে সৃষ্ট আইনী শূন্যতা সমাধানকল্পে সংসদ অধিবেশনে না থাকাবস্থায় আশু ব্যবস্থা গ্রহণের জন্য প্রয়োজনীয় পরিস্থিতি বিদ্যমান ছিল বলিয়া রাষ্ট্রপতির নিকট প্রতীয়মান হওয়ায় তিনি ২১ জানুয়ারি, ২০১৩ তারিখে ২০১৩ সনের ১নং অধ্যাদেশ প্রণয়ন ও জারী করেন; এবংযেহেতু সংবিধানের ৯৩ (২) অনুচ্ছেদের নির্দেশনা পূরণকল্পে উক্ত অধ্যাদেশসমূহের মধ্যে কতিপয় অধ্যাদেশ কার্যকর রাখিবার স্বার্থে ১৯৭৫ সালের ১৫ আগস্ট হইতে ১৯৭৯ সালের ৯ এপ্রিল তারিখ পর্যন্ত সময়ের মধ্যে জারীকৃত কতিপয় অধ্যাদেশ কার্যকরকরণ (বিশেষ বিধান) আইন, ২০১৩ (২০১৩ সনের ৬নং আইন) প্রণীত হইয়াছে; এবংযেহেতু উক্ত অধ্যাদেশসমূহের আবশ্যকতা ও প্রাসঙ্গিকতা পর্যালোচনা করিয়া যে সকল অধ্যাদেশ আবশ্যক বিবেচিত হইবে সেইগুলি সকল স্টেক-হোল্ডার ও সংশ্লিষ্ট সকল মন্ত্রণালয়/বিভাগের মতামত গ্রহণ করিয়া প্রযোজ্য ক্ষেত্রে সংশোধন ও পরিমার্জনক্রমে বাংলায় নূতন আইন প্রণয়ন করিবার জন্য সরকার সিদ্ধান্ত গ্রহণ করিয়াছে; এবংযেহেতু ১১ এপ্রিল, ১৯৫৫ তারিখে আন্তর্জাতিক পুনর্গঠন ও উন্নয়ন ব্যাংক (অত:পর ব্যাংক নামে অভিহিত) এর নির্বাহী পরিচালকগণ কর্তৃক ইন্টারন্যাশনাল ফিনান্স কর্পোরেশনের Articles of Agreement অনুমোদিত হইয়াছে (এবং পরবর্তীকালে ১ সেপ্টেম্বর, ১৯৬১ এবং ২৫ আগস্ট, ১৯৬৫ তারিখে কর্পোরেশনের বোর্ড অব গভর্নরস’ সভার সিদ্ধান্তক্রমে সংশোধিত), এবং সরকারসমূহের পক্ষে অনুমোদন ও স্বাক্ষরের লক্ষ্যে ব্যাংকের আর্কাইভে রক্ষিত আছে; এবংযেহেতু উল্লিখিত চুক্তি অনুসারে বর্ণিত কর্পোরেশনের সদস্য হিসাবে গণপ্রজাতন্ত্রী বাংলাদেশ এর অংশগ্রহণের নিমিত্ত বিধান করা সমীচীন; এবংযেহেতু সরকারের উপরি-বর্ণিত সিদ্ধান্তের আলোকে [International Finance Corporation Ordinance, 1976](/act-512.html "International Finance Corporation Ordinance, 1976") (Ordinance No. XII of 1976) এর বিষয়বস্তু বিবেচনাপূর্বক উহা রহিতক্রমে পুন:প্রণয়ন সমীচীন ও প্রয়োজনীয়;সেহেতু এতদ্‌দ্বারা নিম্নরূপ আইন করা হইল :-

## Sections/Articles

### সংক্ষিপ্ত শিরোনাম ও প্রবর্তন

১। (১) এই আইন [ইন্টারন্যাশনাল ফিনান্স কর্পোরেশন আইন, ২০১৫](/act-1168.html "ইন্টারন্যাশনাল ফিনান্স কর্পোরেশন আইন, ২০১৫") নামে অভিহিত হইবে।(২) ইহা অবিলম্বে কার্যকর হইবে।

### সংজ্ঞা

২। বিষয় বা প্রসঙ্গের পরিপন্থী কোন কিছু না থাকিলে, এই আইনে -(১) ‘‘কর্পোরেশন’’ অর্থ ইন্টারন্যাশনাল ফিনান্স কর্পোরেশন;(২) ‘‘চুক্তি’’ অর্থ ‘ইন্টারন্যাশনাল ফিনান্স কর্পোরেশন’ শীর্ষক আন্তর্জাতিক সংস্থা গঠন ও পরিচালনার জন্য ১১ এপ্রিল, ১৯৫৫ তারিখে ব্যাংকের নির্বাহী পরিচালকগণ কর্তৃক অনুমোদিত (পরবর্তীকালে ১ সেপ্টেম্বর, ১৯৬১ এবং ২৫ আগস্ট, ১৯৬৫ তারিখে কর্পোরেশনের বোর্ড অব গভর্নরস’ সভার সিদ্ধান্তক্রমে সংশোধিত) Articles of Agreement, এবং উহার অনুবলে গণপ্রজাতন্ত্রী বাংলাদেশ সরকারের পক্ষে স্বাক্ষরিত বা গৃহীত হইতে পারে এমন কোন চুক্তি;(৩) ‘‘সদস্য’’ অর্থ কর্পোরেশনের সদস্য।

### আর্থিক সংস্থান

৩। (১) চুক্তির Article 11 এর section 3 এর Paragraph (a) এর অধীন গণপ্রজাতন্ত্রী বাংলাদেশ সরকারের পক্ষে প্রদেয় প্রয়োজনীয় সমুদয় অর্থ সংযুক্ত তহবিল হইতে প্রদত্ত হইবে।(২) চুক্তি অনুসারে কর্পোরেশন হইতে গণপ্রজাতন্ত্রী বাংলাদেশ সরকার কর্তৃক প্রাপ্ত সকল অর্থ সংযুক্ত তহবিলে জমা হইবে।

### কর্পোরেশনের আমানতদার

৪। বাংলাদেশ ব্যাংক কর্পোরেশনের ধারণকৃত বাংলাদেশি মুদ্রা বা অন্যান্য পরিসম্পদের আমানতদার (depository) হইবে।

### চুক্তির বিশেষ বিধানের আইনের মর্যাদা

৫। আপাততঃ বলবৎ অন্য কোনো আইনে বিপরীত যাহা কিছুই থাকুক না কেন, এই আইনের সহিত সংযোজিত তফসিলে বিধৃত চুক্তির Article VI এর বিধানাবলী বাংলাদেশের আইনের মর্যাদাসম্পন্ন হইবে:তবে শর্ত থাকে যে, চুক্তির উক্ত Article এর section 9 এর Immunities from Taxation সংক্রান্ত বিধানের এমন কোন ব্যাখ্যা করা যাইবে না যাহা-(ক) কর্পোরেশন কর্তৃক কোন প্রকার পণ্য শুল্কমুক্তভাবে আমদানি করা হইলে পরবর্তীতে কোনো নিয়ন্ত্রণ ছাড়া বাংলাদেশে উহা বিক্রয়ের অধিকার বর্তায়; অথবা(খ) বিক্রীত পণ্যের মূল্যের অংশ হিসাবে কর্পোরেশনকে শুল্ক বা কর হইতে অব্যাহতি প্রদান করে বা প্রদত্ত সেবার মূল্যের অধিক হয়।

### ইংরেজীতে অনূদিত পাঠ প্রকাশ

৬। (১) এই আইন প্রবর্তনের পর সরকার, সরকারি গেজেটে প্রজ্ঞাপন দ্বারা, এই আইনের ইংরেজীতে অনূদিত একটি নির্ভরযোগ্য পাঠ প্রকাশ করিবে।(২) বাংলা পাঠ ও ইংরেজী পাঠের মধ্যে বিরোধের ক্ষেত্রে বাংলা পাঠ প্রাধান্য পাইবে।

### রহিতকরণ ও হেফাজত

৭। (১) [International Finance Corporation Ordinance, 1976](/act-512.html "International Finance Corporation Ordinance, 1976") (Ordinance No. XII of 1976), অতঃপর রহিত Ordinance বলিয়া উল্লিখিত, এতদ্‌দ্বারা রহিত করা হইল।(২) উপ-ধারা (১) এর অধীন রহিতকরণ সত্ত্বেও, রহিত Ordinance এর -(ক) অধীন কৃত কোন কাজ-কর্ম, গৃহীত কোন ব্যবস্থা বা সূচিত কোন কার্যধারা এই আইনের অধীন কৃত, গৃহীত বা সূচিত হইয়াছে বলিয়া গণ্য হইবে;(খ) অধীন গৃহীত কোন কার্যক্রম বা সূচিত কোন কার্যধারা অনিষ্পন্ন বা চলমান থাকিলে এমনভাবে নিষ্পন্ন করিতে হইবে যেন উহা এই আইনের অধীন গৃহীত বা সূচিত হইয়াছে; এবং(গ) Section 6 দ্বারা ঘোষিত International Finance Corporation Act, 1956 (Act No. XXVIII of 1956) এমনভাবে ‘no Part of the laws of Bangladesh’ হিসাবে অব্যাহত থাকিবে যেন এই আইন দ্বারা উহাকে ‘no Part of the laws of Bangladesh’ হিসাবে ঘোষণা করা হইয়াছে।

## Footnotes
