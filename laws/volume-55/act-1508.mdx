---
title: "জাতীয় সংসদ সচিবালয় (অন্তর্বর্তীকালীন বিশেষ বিধান) অধ্যাদেশ, ২০২৪"
sidebarTitle: "( ২০২৪ সনের ১২ নং অধ্যাদেশ )"
description: "অন্তর্বর্তীকালীন সময়ে জাতীয় সংসদ সচিবালয়ের কার্যক্রম সুষ্ঠুভাবে সম্পাদনের লক্ষ্যে এবং আনুষঙ্গিক বিষয়ে বিধানকল্পে প্রণীত অধ্যাদেশ"
---

**Date of Publication:** [ ১৮ নভেম্বর, ২০২৪ ]

## Preamble

যেহেতু ছাত্র-জনতার গণঅভ্যুত্থানের মুখে তৎকালীন প্রধানমন্ত্রী ৫ আগস্ট, ২০২৪ তারিখে পদত্যাগ করিয়া দেশ ত্যাগ করায় রাষ্ট্রপতি কর্তৃক ৬ আগস্ট, ২০২৪ তারিখে দ্বাদশ জাতীয় সংসদ ভাঙ্গিয়া দেওয়া হইয়াছে; এবং

যেহেতু জাতীয় সংসদ সচিবালয়ের প্রশাসনিক প্রধান দ্বাদশ জাতীয় সংসদের স্পীকার পদত্যাগ করিয়াছেন এবং উক্ত পদত্যাগের ফলে পদটি শূন্য হওয়ায় জাতীয় সংসদ ভবনসহ সংসদের সকল প্রকার সম্পত্তি রক্ষণাবেক্ষণ, নিয়ন্ত্রণ এবং সচিবালয়ের প্রশাসনিক ও আর্থিক কার্য সম্পাদনে আইনি শূন্যতা দেখা দিয়াছে; এবং

যেহেতু জাতীয় স্বার্থে জাতীয় সংসদ ভবনসহ সংসদের সকল প্রকার সম্পত্তি রক্ষণাবেক্ষণ, নিয়ন্ত্রণ এবং সচিবালয়ের প্রশাসনিক ও আর্থিক কার্য সম্পাদনের জন্য বিধান করা সমীচীন ও প্রয়োজনীয়; এবং

যেহেতু সংসদ ভাঙ্গিয়া যাওয়া অবস্থায় রহিয়াছে এবং রাষ্ট্রপতির নিকট ইহা সন্তোষজনকভাবে প্রতীয়মান হইয়াছে যে, আশু ব্যবস্থা গ্রহণের জন্য প্রয়োজনীয় পরিস্থিতি বিদ্যমান রহিয়াছে;

সেহেতু গণপ্রজাতন্ত্রী বাংলাদেশের সংবিধানে ৯৩ (১) অনুচ্ছেদে প্রদত্ত ক্ষমতাবলে রাষ্ট্রপতি নিম্নরূপ অধ্যাদেশ প্রণয়ন ও জারি করিলেন:—

## Sections/Articles

### সংক্ষিপ্ত শিরোনাম ও প্রবর্তন

**১\*\***।\*\*(১) এই অধ্যাদেশ জাতীয় সংসদ সচিবালয় (অন্তর্বর্তীকালীন বিশেষ বিধান) অধ্যাদেশ, ২০২৪ নামে অভিহিত হইবে।

(২) ইহা ২ সেপ্টেম্বর, ২০২৪ তারিখে কার্যকর হইয়াছে বলিয়া গণ্য হইবে।

### সংজ্ঞা

**২\*\***।\*\*বিষয় বা প্রসঙ্গের পরিপন্থি কোনো কিছু না থাকিলে, এই অধ্যাদেশে,—

(ক) **"\*\***অন্তর্বর্তীকালীন\***\*সংসদ\*\***সচিবালয়\***\*কমিশন\*\***”\*\* অর্থ এই অধ্যাদেশের ধারা ৪(খ) দ্বারা গঠিত অন্তর্বর্তীকালীন সংসদ সচিবালয় কমিশন;

(খ)  **"\*\***আইন\***\*”** অর্থ জাতীয় সংসদ সচিবালয় আইন, ১৯৯৪ (১৯৯৪ সনের ৮ নং আইন);

(গ)  **"\*\***সচিব\***\*”** অর্থ আইনের ধারা ২(ছ) তে সংজ্ঞায়িত সচিব;

(ঘ)  **"\*\***সংসদ\***\*সচিবালয়\*\***”\*\* অর্থ আইনের ধারা ২(ঠ) তে সংজ্ঞায়িত সংসদ সচিবালয়;

(ঙ)  **“\*\***সংসদ\***\*সচিবালয়\*\***কমিশন\***\*"** অর্থ আইনের ধারা ২(ড) তে সংজ্ঞায়িত সংসদ সচিবালয় কমিশন;

(চ)  **“\*\***সংসদ\***\*বিষয়ক\*\***উপদেষ্টা\***\*"** অর্থ আইন, বিচার ও সংসদ বিষয়ক মন্ত্রণালয়ের দায়িত্বপ্রাপ্ত উপদেষ্টা; এবং

(ছ)  **"\*\***স্পীকার\***\*”** অর্থ আইনের ধারা ২(জ) তে সংজ্ঞায়িত স্পীকার।

### অধ্যাদেশের প্রাধান্য

**৩\*\***।\*\* জাতীয় সংসদ সচিবালয় আইন, ১৯৯৪ (১৯৯৪ সনের ৮ নং আইন) ও এতদ্‌সংক্রান্ত বিদ্যমান অন্য কোনো আইন বা বিধি-বিধানে যাহা কিছুই থাকুক না কেন, এই অধ্যাদেশের বিধানাবলী প্রাধান্য পাইবে।

### সংসদ সচিবালয় সংক্রান্ত অন্তর্বর্তীকালীন বিশেষ বিধান

**৪\*\***।\*\* জাতীয় সংসদ সচিবালয় আইন, ১৯৯৪ (১৯৯৪ সনের ৮ নং আইন), তদ্‌ধীন প্রণীত বিধিমালা এবং নীতিমালায় যাহা কিছুই থাকুক না কেন, ত্রয়োদশ জাতীয় সংসদের স্পীকার তাহার দায়িত্বভার গ্রহণ না করা পর্যন্ত অন্তর্বর্তীকালীন ব্যবস্থা হিসেবে উক্ত আইনের অধীন—

(ক)  সংসদ সচিবালয় পরিচালনার ক্ষেত্রে স্পীকারের প্রশাসনিক, আর্থিক ও অন্যান্য দায়িত্ব ও ক্ষমতা (সংবিধানের অনুচ্ছেদ ৭৪ অনুযায়ী সংসদ কার্য সংক্রান্ত দায়িত্ব ব্যতিত) সংসদ বিষয়ক উপদেষ্টা পালন ও প্রয়োগ করিতে পারিবেন।

(খ)  সংসদ সচিবালয় কমিশনের দায়িত্ব ও ক্ষমতা অন্তর্বর্তীকালীন সংসদ সচিবালয় কমিশন পালন ও প্রয়োগ করিতে পারিবে এবং উক্ত অন্তর্বর্তীকালীন সংসদ সচিবালয় কমিশন নিম্নোক্ত সদস্যদের সমন্বয়ে গঠিত হইবে, যথা:—

(অ)  সংসদ বিষয়ক উপদেষ্টা, যিনি ইহার চেয়ারম্যানও হইবেন;

(আ)  প্রধান উপদেষ্টা কর্তৃক মনোনীত প্রধান উপদেষ্টার কার্যালয়ের মুখ্য সচিব/সিনিয়র সচিব/সচিব                   সদস্য;     

(ই) জনপ্রশাসন মন্ত্রণালয়ের দায়িত্বপ্রাপ্ত উপদেষ্টা বা তদ্‌কর্তৃক মনোনীত উক্ত মন্ত্রণালয়ের সিনিয়র সচিব/সচিব  সদস্য;

(ঈ)  সংসদ বিষয়ক উপদেষ্টা কর্তৃক মনোনীত লেজিসলেটিভ ও সংসদ বিষয়ক বিভাগের সিনিয়র সচিব/সচিব     সদস্য; এবং

(উ)  অর্থ মন্ত্রণালয়ের দায়িত্বপ্রাপ্ত উপদেষ্টা বা তদ্‌কর্তৃক মনোনীত অর্থ বিভাগের সিনিয়র সচিব/সচিব                  সদস্য।

(গ)  সংসদ সচিবালয় দফা (খ) এ উল্লিখিত অন্তর্বর্তীকালীন সংসদ সচিবালয় কমিশনকে সাচিবিক সহায়তা প্রদান করিবে।

## Footnotes
