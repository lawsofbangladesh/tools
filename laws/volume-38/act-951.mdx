---
title: "এশিয়ান ইউনিভার্সিটি ফর উইমেন আইন, ২০০৬"
sidebarTitle: "( ২০০৬ সনের ৪০ নং আইন )"
description: "এশিয়ার পশ্চাদপদ নারী সমাজের, বিশেষতঃ এশীয় অঞ্চলের মেধাবী গ্রামীণ ছাত্রীদিগকে উন্নতমানের শিক্ষা প্রদান এবং উক্তরূপ শিক্ষা প্রদানের মাধ্যমে রাষ্ট্রের সকল স্তরে পেশাগত নারী নেতৃত্ব গড়িয়া তুলিবার লক্ষ্যে এশিয়ান ইউনিভার্সিটি ফর উইমেন স্থাপনকল্পে প্রণীত আইন"
---

**Date of Publication:** [ ৮ অক্টোবর ২০০৬ ]

## Preamble

যেহেতু এশিয়ার পশ্চাদপদ নারী সমাজকে উন্নতমানের শিক্ষা প্রদানের মাধ্যমে রাষ্ট্রের সকল স্তরে পেশাগত নারী নেতৃত্ব গড়িয়া তুলিবার লক্ষ্যে এশিয়ান ইউনিভার্সিটি ফর উইমেন স্থাপন সমীচীন ও প্রয়োজনীয়;সেহেতু এতদ্‌দ্বারা নিম্নরূপ আইন করা হইল, যথাঃ-

## Sections/Articles

### সংক্ষিপ্ত শিরোনাম ও প্রবর্তন

১৷ (১) এই আইন [এশিয়ান ইউনিভার্সিটি ফর উইমেন আইন, ২০০৬](/act-951.html "এশিয়ান ইউনিভার্সিটি ফর উইমেন আইন, ২০০৬") নামে অভিহিত হইবে৷(২) সরকার, সরকারী গেজেটে প্রজ্ঞাপন দ্বারা যেই তারিখ নির্ধারণ করিবে, সেই তারিখে এই আইন কার্যকর হইবে৷

### সংজ্ঞা

২৷ বিষয় বা প্রসঙ্গের পরিপন্থী কোন কিছু না থাকিলে এই আইনে-(ক) “বিশ্ববিদ্যালয়” অর্থ এই আইনের ধারা ৩ এর অধীন স্থাপিত এশিয়ান ইউনিভার্সিটি ফর উইমেন (Asian University for Women);(খ) “চার্টার” অর্থ এই আইনের তফসিলে উল্লিখিত Charter of the Asian University for Women৷

### বিশ্ববিদ্যালয় স্থাপন

৩৷ (১) এই আইনের বিধানাবলী অনুসারে বাংলাদেশের চট্টগ্রাম জেলার পাহাড়তলী নামক স্থানে এশিয়ান ইউনিভার্সিটি ফর উইমেন (Asian University for Women) নামে একটি বিশ্ববিদ্যালয় স্থাপিত হইবে৷(২) বিশ্ববিদ্যালয় একটি সংবিধিবদ্ধ সংস্থা হইবে যাহার স্থায়ী ধারাবাহিকতা এবং একটি সাধারণ সীলমোহর থাকিব, এবং এই আইনের বিধান সাপেক্ষে, ইহার স্থাবর ও অস্থাবর সকল প্রকার সম্পত্তি অর্জন করিবার, অধিকারে রাখিবার ও হস্তান্তর করিবার ক্ষমতা থাকিবে, এবং এশিয়ান ইউনিভার্সিটি ফর উইমেন (Asian University for Women) এই নামে বিশ্ববিদ্যালয়ের পক্ষে বা বিপক্ষে মামলা দায়ের করা যাইবে৷(৩) বিশ্ববিদ্যালয় একটি অলাভজনক ও জনসেবামূলক প্রতিষ্ঠান হইবে যাহা জ্ঞানচর্চা, গবেষণা ও প্রশিক্ষণের একটি আন্তর্জাতিক কেন্দ্র হইবে৷

### বিশ্ববিদ্যালয় পরিচালনা

৪৷ বিশ্ববিদ্যালয় এই আইনের বিধানাবলী অনুসারে পরিচালিত হইবে৷

### চার্টার আইনের অংশ

৫৷ চার্টার এই আইনের অংশ হইবে৷

### ইংরেজীতে অনূদিত পাঠ

৬৷ এই আইন প্রবর্তনের পর সরকার, সরকারী গেজেটে প্রজ্ঞাপন দ্বারা, এই আইনের ইংরেজীতে অনূদিত একটি পাঠ প্রকাশ করিবে, যাহা এই আইনের অনুমোদিত ইংরেজী পাঠ (Authentic English Text) নামে অভিহিত হইবে, তবে এই আইনও উক্ত ইংরেজী পাঠের মধ্যে বিরোধের ক্ষেত্রে এই আইন প্রাধান্য পাইবে৷

## Footnotes
