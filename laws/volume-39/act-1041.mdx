---
title: "গ্রাম সরকার (রহিতকরণ) আইন, ২০০৯"
sidebarTitle: "( ২০০৯ সনের ২৮ নং আইন )"
description: "গ্রাম সরকার আইন, ২০০৩ রহিতকরণকল্পে প্রণীত আইন"
---

**Date of Publication:** [ ৮ই এপ্রিল, ২০০৯ ]

## Preamble

যেহেতু [গ্রাম সরকার আইন, ২০০৩](/act-899.html "গ্রাম সরকার আইন, ২০০৩") (২০০৩ সনের ৬নং আইন) রহিত করা সমীচীন ও প্রয়োজনীয়;সেহেতু এতদ্‌দ্বারা নিম্নরূপ আইন করা হইলঃ-

## Sections/Articles

### সংক্ষিপ্ত শিরোনাম ও প্রবর্তন

১। (১) এই আইন [গ্রাম সরকার (রহিতকরণ) আইন, ২০০৯](/act-1041.html "গ্রাম সরকার (রহিতকরণ) আইন, ২০০৯") নামে অভিহিত হইবে।(২) ইহা ০১ জুন ২০০৮ খ্রিস্টাব্দ তারিখে কার্যকর হইয়াছে বলিয়া গণ্য হইবে।

### ২০০৩ সনের ৬নং আইন রহিতকরণ ও হেফাজত

২। (১) [গ্রাম সরকার আইন, ২০০৩](/act-899.html "গ্রাম সরকার আইন, ২০০৩") (২০০৩ সনের ৬নং আইন), অতঃপর উক্ত আইন বলিয়া উল্লিখিত, এতদ্বারা রহিত করা হইল।(২) উক্ত আইন রহিত হইবার সঙ্গে সঙ্গে-(ক) উহার অধীন গঠিত গ্রাম সরকার, অতঃপর বিলুপ্ত গ্রাম সরকার বলিয়া উল্লিখিত, এতদ্‌দ্বারা রহিত করা হইল;(খ) বিলুপ্ত গ্রাম সরকারের সকল স্থাবর ও অস্থাবর সম্পত্তি, নগদ ও ব্যাংকে গচ্ছিত অর্থ এবং অন্য সকল প্রকার সম্পদ সংশ্লিষ্ট এলাকার ইউনিয়ন পরিষদের অনুকূলে ন্যস্ত হইবে;(গ) বিলুপ্ত গ্রাম সরকারের সকল ঋণ ও দায়-দায়িত্ব সংশ্লিষ্ট এলাকার ইউনিয়ন পরিষদের ঋণ ও দায়-দায়িত্ব বলিয়া গণ্য হইবে; এবং(ঘ) বিলুপ্ত গ্রাম সরকারের অধীনে কৃত উহার সকল কার্য বা গৃহীত ব্যবস্থা বা কোন আদালতে বিচারাধীন কোন মামলা উক্তরূপ কার্য বা বিচার-ব্যবস্থা বা মামলা অকার্যকর, রহিত ও বাতিল বলিয়া গণ্য হইবে।

### ২০০৮ সনের ২৩ নং অধ্যাদেশ রহিতকরণ

৩। এতদ্‌দ্বারা গ্রাম সরকার (রহিতকরণ) অধ্যাদেশ, ২০০৮ (২০০৮ সনের ২৩ নং অধ্যাদেশ) রহিত করা হইল।

## Footnotes
