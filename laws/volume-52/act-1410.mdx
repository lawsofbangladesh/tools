---
title: "নির্দিষ্টকরণ আইন, ২০২২"
sidebarTitle: "( ২০২২ সনের ১৪ নং আইন )"
description: "২০২৩ সনের ৩০ জুন তারিখে সমাপ্য অর্থবৎসরের কার্যাদি নির্বাহের জন্য সংযুক্ত তহবিল হইতে অর্থ প্রদান ও নির্দিষ্টকরণের কর্তৃত্ব প্রদানের জন্য প্রণীত আইন"
---

**Date of Publication:** [ ৩০ জুন, ২০২২ ]

## Preamble

যেহেতু ২০২৩ সনের ৩০ জুন তারিখে সমাপ্য অর্থবৎসরের কার্যাদি নির্বাহের জন্য সংযুক্ত তহবিল হইতে অর্থ প্রদান ও নির্দিষ্টকরণের কর্তৃত্ব প্রদান করা সমীচীন ও প্রয়োজনীয়;

সেহেতু এতদ্দ্বারা নিম্নরূপ আইন করা হইল:-

## Sections/Articles

### সংক্ষিপ্ত শিরোনাম ও প্রবর্তন

১।  (১) এই আইন [নির্দিষ্টকরণ আইন, ২০২২](/act-1410.html "নির্দিষ্টকরণ আইন, ২০২২") নামে অভিহিত হইবে।

(২) ইহা ১৭ আষাঢ়, ১৪২৯ বঙ্গাব্দ মোতাবেক ১ জুলাই, ২০২২ খ্রিষ্টাব্দ তারিখে কার্যকর হইবে।

### ২০২২-২০২৩ অর্থবৎসরের জন্য সংযুক্ত তহবিল হইতে ৮৮৩৭৫১,৮১,৯৭,০০০ (আট লক্ষ তিরাশি হাজার সাতশত একান্ন কোটি একাশি লক্ষ সাতানব্বই হাজার) টাকা প্রদান

২।  ২০২৩ সনের ৩০ জুন তারিখে সমাপ্য অর্থবৎসরে যেই সকল ব্যয় হইতে পারে সেই সকল ব্যয় নির্বাহের জন্য এই আইনের তফসিলের কলাম ২ এ বর্ণিত কার্যাদির বিপরীতে কলাম ৫ এ উল্লিখিত ৮৮৩৭৫১,৮১,৯৭,০০০ (আট লক্ষ তিরাশি হাজার সাতশত একান্ন কোটি একাশি লক্ষ সাতানব্বই হাজার) টাকার অনধিক পরিমাণ অর্থ সংযুক্ত তহবিল হইতে প্রদেয় ও ব্যয়যোগ্য হইবে।

### নির্দিষ্টকরণ

৩।  এই আইন দ্বারা সংযুক্ত তহবিল হইতে প্রদান করিবার ও ব্যয় নির্বাহের জন্য অনুমোদিত অর্থ ২০২৩ সনের ৩০ জুন তারিখে সমাপ্য অর্থবৎসরে এই আইনের তফসিলের কলাম ২ এ বর্ণিত কার্যের জন্য উহার বিপরীতে কলাম ৫ এ উল্লিখিত পরিমাণের অনধিক অর্থ নির্দিষ্ট করা হইল।

## Footnotes
