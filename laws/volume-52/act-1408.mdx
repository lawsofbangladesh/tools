---
title: "নির্দিষ্টকরণ (সম্পূরক) আইন, ২০২২"
sidebarTitle: "( ২০২২ সনের ১২ নং আইন )"
description: "২০২২ সনের ৩০ জুন তারিখে সমাপ্য অর্থবৎসরের কার্যাদি নির্বাহের জন্য সংযুক্ত তহবিল হইতে মঞ্জুরিকৃত অর্থের অধিক অর্থ প্রদান ও নির্দিষ্টকরণের কর্তৃত্ব প্রদানের উদ্দেশ্যে প্রণীত আইন"
---

**Date of Publication:** [ ১৯ জুন, ২০২২ ]

## Preamble

যেহেতু ২০২২ সনের ৩০ জুন তারিখে সমাপ্য অর্থবৎসরের কার্যাদি নির্বাহের জন্য সংযুক্ত তহবিল হইতে মঞ্জুরিকৃত অর্থের অধিক অর্থ প্রদান ও নির্দিষ্টকরণের কর্তৃত্ব প্রদান করা সমীচীন ও প্রয়োজনীয়;

সেহেতু এতদ্দ্বারা নিম্নরূপ আইন করা হইলঃ-

## Sections/Articles

### সংক্ষিপ্ত শিরোনাম

১।  এই আইন [নির্দিষ্টকরণ (সম্পূরক) আইন, ২০২২](/act-1408.html "নির্দিষ্টকরণ (সম্পূরক) আইন, ২০২২") নামে অভিহিত হইবে।

### ২০২১-২০২২ অর্থবৎসরের জন্য সংযু্ক্ত তহবিল হইতে ১৭৫২৪,৬৪,০৫,০০০ (সতেরো হাজার পাঁচশত চব্বিশ কোটি চৌষট্টি লক্ষ পাঁচ হাজার) টাকা প্রদান

২।  ২০২২ সনের ৩০ জুন তারিখে সমাপ্য অর্থ বৎসরে যেই সকল ব্যয় উক্ত বৎসরের অর্থ পরিশোধের আওতাধীন হইতে পারে সেই সকল ব্যয় নির্বাহের জন্য এই আইনের তফসিলে কলাম ২ এ বর্ণিত কার্যাদির বিপরীতে কলাম ৫ এ উল্লিখিত ১৭৫২৪,৬৪,০৫,০০০ (সতেরো হাজার পাঁচশত চব্বিশ কোটি চৌষট্টি লক্ষ পাঁচ হাজার) টাকার অনধিক পরিমাণ অর্থ সংযুক্ত তহবিল হইতে প্রদেয় ও ব্যয়যোগ্য হইবে।

### নির্দিষ্টকরণ

৩। এই আইন দ্বারা সংযুক্ত তহবিল হইতে প্রদান করিবার ও ব্যয় নির্বাহের জন্য অনুমোদিত অর্থ ২০২২ সনের ৩০ জুন তারিখে সমাপ্য অর্থবৎসরে এই আইনের তফসিলের কলাম ২ এ বর্ণিত কার্যের জন্য উহার বিপরীতে কলাম ৫ এ উল্লিখিত পরিমাণের অনধিক অর্থ নির্দিষ্ট করা হইল।

## Footnotes
