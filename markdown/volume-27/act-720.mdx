---
title: "The Ordnance Factories Board (Repeal) Act, 1989"
sidebarTitle: "( ১৯৮৯ সনের ১৩ নং আইন )"
description: "Ordnance Factories Board Ordinance, 1961 রহিতকরণকল্পে প্রণীত আইন৷"
---

**Date of Publication:** [ ২৮ ফেব্রুয়ারি, ১৯৮৯ ]

## Preamble

যেহেতু Ordnance Factories Board Ordinance, 1961 (XVII of 1961) এর রহিতকরণ সমীচীন ও প্রয়োজনীয়;সেহেতু এতদ্‌দ্বারা নিম্নরূপ আইন করা হইল :-

## Sections/Articles

### সংক্ষিপ্ত শিরোনামা ও প্রবর্তন

১৷ (১) এই আইন The [Ordnance Factories Board (Repeal) Act, 1989](/act-720.html "Ordnance Factories Board (Repeal) Act, 1989") নামে অভিহিত হইবে৷(২) ইহা ২১শে অগ্রহায়ণ, ১৩৯৫ মোতাবেক ৫ই ডিসেম্বর, ১৯৮৮ তারিখে কার্যকর হইয়াছে বলিয়া গণ্য হইবে৷

### XVII of 1961 এর রহিতকরণ

২৷ (১) The Ordnance Factories Board Ordinance, 1961 (XVII of 1961), অতঃপর উক্ত Ordinance বলিয়া উল্লিখিত, এতদ্‌দ্বারা রহিত করা হইল৷(২) উক্ত Ordinance রহিত হইবার সংগে সংগে-(ক) উহার অধীনে গঠিত Ordnance Factories Board, অতঃপর উক্ত বোর্ড বলিয়া উল্লিখিত, বিলুপ্ত হইবে এবং উক্ত বোর্ড কর্তৃক পরিচালিত সমরাস্ত্র কারখানা সরকারের নিয়ন্ত্রণে আসিবে;(খ) উক্ত বোর্ডের সকল স্থাবর ও অস্থাবর সম্পত্তি, নগদ ও ব্যাংকে গচ্ছিত অর্থ এবং অন্য সকল প্রকার সম্পদ সরকারের উপর ন্যস্ত হইবে;(গ) উক্ত বোর্ডের সকল দাবী, অধিকার, দায় ও দায়িত্ব সরকারের দাবী, অধিকার, দায় ও দায়িত্ব হইবে;(ঘ) উক্ত Ordinance এর অধীন উক্ত বোর্ড ও উহার কোন কর্মকর্তা কর্তৃক কৃত কোন কাজকর্ম বা গৃহীত কোন ব্যবস্থা সরকার বা উহার কোন কর্মকর্তা কর্তৃক কৃত বা গৃহীত হইয়াছে বলিয়া গণ্য হইবে;(ঙ) উক্ত বোর্ড কর্তৃক বা উহার সহিত সম্পাদিত সকল চুক্তি সরকার কর্তৃক বা সরকারের সহিত সম্পাদিত চুক্তি বলিয়া গণ্য হইবে;(চ) উক্ত বোর্ডের এবং তত্কর্তৃক নিযুক্ত সকল কর্মকর্তা ও কর্মচারীর চাকুরী সরকারের সরাসরি অধীনে আসিবে এবং তাঁহারা উক্ত Ordinance রহিত হইবার পূর্বে যে শর্তে চাকুরীতে নিয়োজিত ছিলেন, সরকার কর্তৃক পরিবর্তিত না হওয়া পর্যন্ত, সেই শর্তে সরকারের অধীন চাকুরীতে নিয়োজিত থাকিবেন৷

### রহিতকরণ ও হেফাজত

৩৷ (১) The Ordnance Factories Board (Repeal) Ordinance, 1988 (XXXI of 1988) এতদ্বারা রহিত করা হইল৷(২) অনুরূপ রহিতকরণ সত্ত্বেও, রহিত Ordinance এর অধীন কৃত কাজকর্ম বা গৃহীত ব্যবস্থা এই Act এর অধীন কৃত বা গৃহীত হইয়াছে বলিয়া গণ্য হইবে৷

## Footnotes
