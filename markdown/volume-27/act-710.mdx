---
title: "নির্দিষ্টকরণ এ্যাক্ট, ১৯৮৭"
sidebarTitle: "( ১৯৮৭ সনের ৩১ নং আইন )"
description: "১৯৮৮ সালের ৩০শে জুন তারিখে সমাপ্য অর্থ বত্সরের কার্যাদি নির্বাহের জন্য সংযুক্ত তহবিল হইতে আরও কিছু অর্থ প্রদান ও নির্দিষ্টকরণের কর্তৃত্ব প্রদানের জন্য প্রণীত আইন৷"
---

**Date of Publication:** [ ১৪ জুলাই, ১৯৮৭ ]

## Preamble

যেহেতু ১৯৮৮ সালের ৩০শে জুন তারিখে সমাপ্য অর্থ বত্সরের কার্যাদি নির্বাহের জন্য সংযুক্ত তহবিল হইতে আরও কিছু অর্থ প্রদান ও নির্দিষ্টকরণের কর্তৃত্ব প্রদান করা সমীচীন ও প্রয়োজনীয়;সেহেতু এতদ্‌দ্বারা নিম্নরূপ আইন করা হইল:-

## Sections/Articles

### সংক্ষিপ্ত শিরোনামা

১। এই আইন [নির্দিষ্টকরণ এ্যাক্ট, ১৯৮৭](/act-710.html "নির্দিষ্টকরণ এ্যাক্ট, ১৯৮৭") নামে অভিহিত হইবে।

### ১৯৮৭-৮৮ অর্থ বৎসরের জন্য সংযুক্ত তহবিল হইতে উত্তোলনকৃত অর্থের অতিরিক্ত ১২২০৯,৫২,৭২,০০০ টাকা উত্তোলন

২। [নির্দিষ্টকরণ (অগ্রিম মঞ্জুরী দান) আইন, ১৯৮৭](/act-708.html "নির্দিষ্টকরণ (অগ্রিম মঞ্জুরী দান) আইন, ১৯৮৭") (১৯৮৭ সালের ২৬নং আইন) দ্বারা সংযুক্ত তহবিল হইতে উত্তোলনকৃত দুই হাজার চারশত একচলিস্নশ কোটি, একানব্বই লক্ষ, পঁচিশ হাজার টাকার অতিরিক্ত তফসিলের কলাম ২এ বর্ণিত কার্য ও উদ্দেশ্যসমূহ সম্পর্কে ১৯৮৮ সালের ৩০শে জুন তারিখে সমাপ্য অর্থ বৎসরে চলাকালীন সময়ে যে কতিপয় ব্যয় হইতে পারে তাহা বহনের জন্য তফসিলের কলাম ৩এ বর্ণিত অর্থসমূহের অনধিক অর্থ সর্বসাকুল্যে বার হাজার দুইশত নয় কোটি, বায়ান্ন লক্ষ, বাহাত্তর হাজার টাকা সংযুক্ত তহবিল হইতে প্রদেয় ও প্রযোজ্য হইবে।

### নির্দিষ্টকরণ

৩। এই আইন দ্বারা সংযুক্ত তহবিল হইতে প্রদান ও প্রয়োগ করিবার জন্য অনুমোদিত অর্থসমূহ ১৯৮৮ সালের ৩০শে জুন তারিখে সমাপ্য অর্থ বৎসর সম্পর্কে তফসিলে বর্ণিত কার্য ও উদ্দেশ্যসমূহের জন্য নির্দিষ্ট করা হইবে।

## Footnotes
