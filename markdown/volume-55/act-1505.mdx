---
title: "জাতির পিতার পরিবার-সদস্যগণের নিরাপত্তা (রহিতকরণ) অধ্যাদেশ, ২০২৪"
sidebarTitle: "( ২০২৪ সনের ০৯ নং অধ্যাদেশ )"
description: "জাতির পিতার পরিবার-সদস্যগণের নিরাপত্তা আইন, ২০০৯ রহিতকরণকল্পে প্রণীত অধ্যাদেশ"
---

**Date of Publication:** [ ০৯ সেপ্টেম্বর, ২০২৪ ]

## Preamble

যেহেতু [জাতির পিতার পরিবার-সদস্যগণের নিরাপত্তা আইন, ২০০৯](/act-1028.html "জাতির পিতার পরিবার-সদস্যগণের নিরাপত্তা আইন, ২০০৯") (২০০৯ সনের ৬৩ নং আইন) রহিত করা সমীচীন ও প্রয়োজনীয়; এবং

যেহেতু সংসদ ভাঙ্গিয়া যাওয়া অবস্থায় রহিয়াছে এবং রাষ্ট্রপতির নিকট ইহা সন্তোষজনকভাবে প্রতীয়মান হইয়াছে যে, আশু ব্যবস্থা গ্রহণের জন্য প্রয়োজনীয় পরিস্থিতি বিদ্যমান রহিয়াছে;

সেহেতু [গণপ্রজাতন্ত্রী বাংলাদেশের সংবিধান](/act-957.html "গণপ্রজাতন্ত্রী বাংলাদেশের সংবিধান")ের ৯৩ (১) অনুচ্ছেদে প্রদত্ত ক্ষমতাবলে রাষ্ট্রপতি নিম্নরূপ অধ্যাদেশ প্রণয়ন ও জারি করিলেন:-

## Sections/Articles

### সংক্ষিপ্ত শিরোনাম ও প্রবর্তন

১।   (১) এই অধ্যাদেশ [জাতির পিতার পরিবার-সদস্যগণের নিরাপত্তা (রহিতকরণ) অধ্যাদেশ, ২০২৪](/act-1505.html "জাতির পিতার পরিবার-সদস্যগণের নিরাপত্তা (রহিতকরণ) অধ্যাদেশ, ২০২৪") নামে অভিহিত হইবে।

(২) ইহা অবিলম্বে কার্যকর হইবে

### ২০০৯ সনের ৬৩ নং আইন এর রহিতকরণ

২।  [জাতির পিতার পরিবার-সদস্যগণের নিরাপত্তা আইন, ২০০৯](/act-1028.html "জাতির পিতার পরিবার-সদস্যগণের নিরাপত্তা আইন, ২০০৯") (২০০৯ সনের ৬৩ নং আইন) এতদ্দ্বারা রহিত করা হইল।

## Footnotes
